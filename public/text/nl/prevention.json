{
    "name":"Preventieve geneeskunde",
    "text":"De nadruk op preventie via leefstijl adviezen is in de laatste jaren enorm gegroeid. Iedereen weet dat een gezond voedingspatroon en lichaamsbeweging gunstig zijn ter preventie van allerlei ziekten en kwalen. Als gevolg hiervan ligt er in onze samenleving grote nadruk op voeding en fit blijven als het om gezondheid gaat. Het lijkt bijna alsof goed eten en sporten het allerbelangrijkste is. Het is echter overduidelijk dat alleen fit blijven niet genoeg is om ziekte te voorkomen. Vaak wordt er door artsen het advies 'vermijd stress' gegeven, maar over het algemeen niet specifieker dan dat. Niet omdat we als artsen niet geven om de emotionele toestand van de patiënten, maar omdat we simpelweg nagenoeg niets leren over de relatie tussen emoties en ziekte tijdens onze opleiding. Daarbij is onmogelijk om preventie advies op maat te geven, als je slechts 5-10 minuten krijgt voor elke patiënt. Bovendien is de meeste preventie vooral gericht op het collectief, omdat het effect van een preventieve maatregel op grote groepen gemakkelijker te onderzoeken is dan op individuen."
}
