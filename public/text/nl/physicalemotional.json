{
    "name":"Fysieke en emotionele pijn",
    "text": "Chronische pijn kan gezien worden als een ingewikkelde dans van fysieke en emotionele pijn. Talrijke onderzoeken bevestigen het idee dat negatieve emoties lichamelijke symptomen kunnen veroorzaken. Hoewel er een paradigma verschuiving heeft plaatsgevonden van een model gericht op pijnzin naar een meer interactief model met focus op lichaam en psyche, worden patiënten soms niet goed geïnformeerd over dit verband door hun artsen.\n Hoewel we pijn in het lichaam voelen, wordt het volledig in de hersenen geconstrueerd. Dit betekent natuurlijk niet dat de pijn minder echt is. In de hersenen vindt een zekere mate van overlap plaats tussen emotie- en pijncentra. Hierdoor kan wat we emotioneel voelen, gedeeltelijk bepalen wat we fysiek in ons lichaam ervaren. Dit kan in ons voordeel werken als we de pijn in het lichaam gaan zien als een soort kaart die ons kan helpen bij het vinden van de oorzaak in onze emotionele beleving."
}